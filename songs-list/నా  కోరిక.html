<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
</head>
<body>
    <te><pre><b><h4>
        నాకోరిక నీ ప్రణాళిక పరిమళించాలని
        నాప్రార్థన విజ్ఞాపనా - నిత్యమహిమలో నిలవాలని
        అక్షయుడా నీ కల్వరిత్యాగం అంకితభావం కలుగజేసెను
        ఆశలవాకిలి తెరచినావు - అనురాగవర్షం కురిపించినావు
        నాహృదయంలో ఉప్పొంగెనే - కృతజ్ఞతా సంద్రమే
        నీసన్నిధిలో స్తుతి పాడనా - నాహృదయ విద్వాంసుడా

        యదార్థవంతులయెడల - నీవు యెడబాయక కృపచూపి
        గాఢాంధకారము కమ్ముకొనగా వెలుగురేఖవై ఉదయించినావు
        నన్నునీవువిడిపించినావు - ఇష్టుడనై నేనడచినందున
        దీర్ఘాయువుతో తృప్తిపరిచిన - సజీవుడవు నీవేనయ్యా

        నాలో ఉన్నది విశ్వాసవరము - తోడైయున్నది వాగ్దానబలము
        ధైర్యపరచి నడుపుచున్నవి విజయశిఖరపు దిశగా
        ఆర్పజాలని నీప్రేమతో - ఆత్మదీపము వెలిగించినావు
        దీనమనస్సు వినయభావము నాకు నేర్పిన సాత్వీకుడా

        స్వచ్ఛమైనది నీవాక్యం - వన్నెతరగని ఉపదేశం
        మహిమగలిగిన సంఘముగానను నిలుపునే నీ యెదుట
        సిగ్గుపరచదు నన్నెన్నడూ - నీలోనాకున్న నిరీక్షణ
        వేచియున్నాను నీకోసమే సిద్ధపరచుము సంపూర్ణుడా
   </h4><b></pre></te>
</body>
</html>